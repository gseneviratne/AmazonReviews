[{"utente": "Giuseppe"}, {"valutazione": "1,0 su 5 stelle"}, {"data": "Recensito in Italia \ud83c\uddee\ud83c\uddf9 il 14 febbraio 2019"}, {"recensione": "\n!!!ATTENZIONE!!!LA SEGUENTE RECENSIONE CONTIENE SPOILERSiete pregati di proseguire a vostra totale discrezione.DISCLAIMEREssendo tristemente a conoscenza della particolare e \"delicata\" sensibilit\u00e0 della fanbase di Kingdom Hearts, vi premetto gi\u00e0 da ora che questa recensione sar\u00e0 molto personale, e intendo condividere i miei pareri intimi sull'esperienza che ho avuto col titolo in questione, che potrete condividere o meno, e che in alcun caso sono atti a prevaricare i vostri pensieri al riguardo.PREMESSAHo da sempre avuto un rapporto conflittuale con Kingdom Hearts: se da un lato, per me, \u00e8 una gioia nostalgica poter rivivere in prima persona le avventure ambientate in quei prodotti d'animazione che tanto hanno segnato la mia infanzia e formato la mia persona con i nobili intenti che trasmettevano, dall'altro ho dovuto quasi categoricamente scontrarmi con la cristallina e totale assenza di estro e talento creativo in ambito narrativo di Square Enix. Non voglio in alcun modo far di tutta l'erba un fascio, e la stessa Square per me \u00e8 stata ed \u00e8 tutt'ora un punto di riferimento, se dovessi citare capolavori indiscussi come l'intera saga di Dragon Quest o Final Fantasy VII, titoli che inoltre sono state pietre miliari della mia crescita come videogiocatore, ma anche la pi\u00f9 pura delle gemme non \u00e8 avulsa alla presenza di crepe su di essa. E quella crepa, al mio vaglio, ha il nome di Tetsuya Nomura... Sar\u00f2 sincero: non nutrivo grandi speranze per questo titolo, le mie aspettative erano molto basse gi\u00e0 in partenza, gi\u00e0 conscio di ci\u00f2 che avrei dovuto aspettarmi, e in effetti cos\u00ec \u00e8 stato, ma si \u00e8 rivelato ben peggiore di quanto mai avessi immaginato.Diamo inizio a questa critica, ordunque...PRO- Come gioco posto al termine di questa saga (che, in effetti, \u00e8 tutt'altro che terminata...), dona una pi\u00f9 che degna degna conclusione a quello che \u00e8 stato il ciclo di Sora e del Maestro Xehanort, ma su quest'ultimo dovremo dire una cosuccia di non poco conto...- Il fattore nostalgia \u00e8 altissimo nei mondi da esplorare, ma la loro bellezza termina tutta qui.- Da un certo punto in poi, i combattimenti e le loro coreografie diventano uno spettacolo per gli occhi, nonch\u00e8 una iridescente e movimentata danza in ogni direzione immaginabile, ma...- Del tutto lapalissiano citarli, ma le illuminazioni e gli effetti di luce di Square sono sempre eccellenti, eppure...- Molti e differenti minigiochi sono presenti nei vari mondi, che sanno donare una colorata variet\u00e0 alla componente di gameplay, ma pensandoci bene...- La colonna sonora compie discretamente bene il suo ruolo, analizzandola meglio per\u00f2...CONTRO- Le limitazioni dell'Unreal Engine sono pi\u00f9 che palesi e presenti nella maggior parte del gioco, in particolare per quanto riguarda la resa dei personaggi: i modelli, il pi\u00f9 delle volte, mi sono apparsi sgradevolmente plastici e armonizzati senza alcuna grazia alle ambientazioni. Inoltre, texture ben definite (anche se in bassa risoluzione) applicate alla pelle di personaggi dalla caratterizzazione tipicamente cartoonesca ed anime, sono un autentico pugno negli occhi quando vengono messe in risalto nelle inquadrature in primissimo piano.- Gli effetti luminosi, particellari e le varie loro composizioni sono diffusive di loro stesse: occupano su schermo fin troppo spazio (e tempo), brutalmente rubato all'attenzione da porre nei combattimenti quanto nelle cutscenes, fungendo essenzialmente da \"distrattori\" variopinti di proporzioni tristemente epiche.- Analizzando a fondo ogni singola ambientazione, ci si ritrova spesso e volentieri a sublimarci della grezza realizzazione dello scenario di gioco. Di tutte le aree esplorabili, l'unica degna di nota e meglio realizzata, tirando le somme,  \u00e8 la Scatola dei Giochi, dove gli eroi di Toy Story ci attendono, ma tutto il resto sembra esser venuto fuori da un titolo della seconda met\u00e0 del decennio scorso come resa e definizione.- Il doppiaggio inglese \u00e8 a dir poco inascoltabile. Non intendo porre ogni singola performance in questo punto, ma quantomeno ci tengo a indicare e cerchiare quella principale: Sora stesso per l'appunto. Magari \u00e8 anche in tinta con il suo personaggio, ma l'assenza di empatia e convinzione dei suoi dialoghi \u00e8 disarmante come minimo...- Pur avendo a loro disposizione l'intero Universo Disney, ed escluse un numero di tracce da porre sulle dita di UNA singola mano, nessun tema o musica originale \u00e8 stata sfruttata per dare carattere alle ambientazioni nei vari mondi, ricorrendo a brani orchestrali banali e patetici, senza alcun guizzo d'ispirazione o dignit\u00e0, in sostituzione di armonie e composizioni talmente tipiche da essere diventate iconiche (s\u00ec, Pirati dei Caraibi, mi sto riferendo in particolare a te).- Riguardo la compositrice, Yoko Shinomura: il problema che ha questa donna a livello lavorativo risiede nel fatto che non sa commisurare la portata dell'intensit\u00e0 di un brano e dell'orchestra che lo performa, in relazione a quanto viene mostrato effettivamente su schermo. Ed ecco cos\u00ec che abbiamo musica epica degna della battaglia delle Piane del Pelennor in scenette cartoonesche ed inverosimili, nonch\u00e8 temi blandi e assolutamente dimenticabili in ogni altra situazione.- Non nego quanto detto nei PRO circa i combattimenti, ma se l'onest\u00e0 dovesse pervaderci, nessuno negherebbe che ogni singola tenzone \u00e8 risolta (e fatemi passare questo termine orribile) spammando a manetta il tasto X finch\u00e8 il nemico non cede, scomparendo in un tripudio di scintille e bolle colorate, senza alcuna soddisfazione che ne consegue. Non \u00e8 un paragone ammissibile, dato la qualit\u00e0 eccelsa e inarrivabile del titolo in questione, ma permettetemi di fare un parallelo con l'ultimo God of War: ogni singolo colpo d'ascia che il giocatore fa compiere a Kratos e che riesca a colpire il nemico, \u00e8 un attacco giustamente meritato e guadagnato dal giocatore, e la soddisfazione \u00e8 duplice, essendo sia visiva che fisica, accentuata infatti dalla vibrazione del controller. Ogni battaglia \u00e8 un'impresa senza precedenti, perch\u00e8 ha del nuovo ad ogni singolo secondo, e l'adrenalina fluisce invogliandoti a proseguire, in attesa della tripudiante vittoria e della realizzazione di avercela fatta con le proprie forze. In Kingdom Hearts 3, a difficolt\u00e0 normale, ho raggiunto la vetta delle 30 ore, terminato il gioco, e non sono morto una singola volta, trovandomi per\u00f2 nella triste situazione di adoperare lo spamming di X ogni volta che i nemici apparivano su schermo, senza mai modificare la mia strategia...- ...e sulla strategia dei combattimenti: il fatto che tu inizi a saltare per aria, proiettare i nemici al suolo o verso il cielo, camminare sui muri e compiere parate e contrattacchi, \u00e8 un bisogno NECESSARIO per variet\u00e0 visiva, per combattere la noia e non per adattamento alla situazione o agli avversari. Inutile proseguire oltre...- Attivando i comandi situazionali o le fusioni Keyblade con \u0394 (puntualmente serviteci su un piatto d'argento), il gioco va in \"stasi\", obbligandoti a interrompere il naturale flusso del combattimento per assistere ad un'ennesima cutscene, che altro non offre se non farti posare il controller per due secondi o poco pi\u00f9.- Il movimento di Sora \u00e8 meccanico e frazionario, e sembra indirizzato su rotaie nelle otto direzioni presenti su un controller del Sega Genesis o di un Atari 2600, e nel 2019, dopo aver assistito nello scorso anno a titoli come God of War, Monster Hunter, Red Dead Redemption 2 e Spider-Man, \u00e8 inammissibile dover sperimentare una meccanica simile in un titolo che si vanta d'essere il pi\u00f9 atteso dell'ultimo ventennio. Un autentico schiaffo in pieno volto al mondo del gaming. Mai capitato in precedenza nella mia patetica vita, ho gi\u00e0 avuto il giudizio finale su un gioco semplicemente inclinando la levetta sinistra per la prima volta non appena l'introduzione era giunta al suo termine, ci tengo a dire...- Sempre dall'ultimo punto: ormai \u00e8 dal 2010 a questa parte che le pareti invisibili, quando sono presenti, sono implementate magistralmente per non sembrare tali e non demolire il naturale corso dell'esperienza videoludica, ma in Kingdom Hearts, senza alcuna vergogna, esse si presentano in tutto il loro squallido splendore, incapsulando le aree in fastidiose mura invalicabili e oggigiorno concettualmente insensate e obsolete. Un autentico oltraggio...- Se i trailer ci avevano fatto sperare in un titolo dalle componenti sand-box o, al limite, open world, sappiate che questa aspettativa \u00e8 pi\u00f9 che demolita, e si ritorna alle classiche aree interconnesse e, a questo giro, anche molto meno numerose: i mondi sono solamente 9 (a fronte dei 15 di KH2) con un massimo di 3 aree di suddivisione ciascuno che, pur essendo anche molto ampie, sono frustranti da esplorare ed essenzialmente vuote, senza alcun elemento cardine che possa favorire la rigiocabilit\u00e0 n\u00e8 dare appagamento visivo, alla stregua di autentici deserti (a meno che non si decida di rincorrere il platino, e trovare i quasi 300 forzieri nascosti in questa coloratissima desolazione in HD).- I minigiochi sono vari, come ho gi\u00e0 detto, ma completamente fini a loro stessi, e si fa volentieri a meno di rigiocarli una volta sbloccati, e alcuni di essi sono la copia mal fatta di titoli ben pi\u00f9 divertenti e solidi nella loro struttura (s\u00ec, Pirati dei Caraibi, mi riferisco nuovamente in particolare a te, e alle tue meccaniche demenziali rubate ad Assassin's Creed 4: Black Flag). KH3 \u00e8 un gioco che vuol fare tutto e non sa fare niente, in tutta onest\u00e0. I miei complimenti a Square Enix...- I caricamenti poi... interminabili e frequentissimi, ve n'\u00e8 uno ogni due minuti di gameplay, ed \u00e8 inutile dilungarmici oltre.- Partiamo dal nucleo di questo discorso, un fatto di cui neanche il pi\u00f9 incallito dei fan pu\u00f2 provare il contrario: Kingodm Hearts non ha una struttura definita. Detto ci\u00f2, quando da gioco a gioco le regole vengono stravolte, nuovi elementi vengono aggiunti per necessit\u00e0 di trama ed ogni novit\u00e0 \u00e8 giustificata dal semplice fatto che \"si pu\u00f2 fare\", come si pu\u00f2 anche solo immaginare che questo gioco possa vantare una trama degna di nota, o comunque anche solo interessante per un profano od un esterno alla saga? \u00c8 follia allo stato pi\u00f9 puro del termine, un garbuglio indistricabile, un labirinto senza uscita, e tutto questo perch\u00e8? Perch\u00e8 non si ha tutt'ora idea di cosa se ne vuole fare di questa saga, ma andiamo con ordine...- Quando Nomura afferma che \"la morte \u00e8 un concetto molto labile nel mondo di Kingdom Hearts\", fa lo stesso effetto della Rowling che afferma, in seguito al casting di Noma Dumezweni nel ruolo di Hermione per The Cursed Child, che lei \"non aveva mai descritto Hermione come una caucasica\". In linguaggio tecnico, ci\u00f2 \u00e8 chiamata una \"paraculata\", ed \u00e8 un espediente becero e meschino avanzato per correggere scelte altres\u00ec infelici compiute da un creatore di qualcosa, di fatto permettendogli di dimostrare di poter fare ci\u00f2 che vuole con la sua creazione. E infatti, l'inserimento di viaggi nel tempo, personaggi identici ad altri personaggi per confond-- necessit\u00e0 di trama, nemici morti e resuscitati senza alcun motivo, sono i classici trucchetti che solo un asiatico potrebbe tirar fuori quando si accorge che la sua opera sta andando in vacca. Gli eventi in KH avvengono perch\u00e8 devono giustificare l'avanzare della storia, non perch\u00e8 alla base c'\u00e8 un progetto valido su cui basarsi. \u00c8 lo stesso male che i midichlorian di Star Wars hanno apportato alla saga, e chi ne intende sa a cosa mi riferisco. Nomura si sar\u00e0 accorto che senza Ansem e Xehanort la storia sarebbe andata in stallo e... BAM! Dream Drop Distance, ed eccoli ritornare magicamente! E da ora in poi (ovvero dal 2012; Kingdom Hearts nasce nel 2002, ricordiamolo), chi muore non \u00e8 mai veramente morto! Ci\u00f2 che contestavo prima, appunto...- Lo sviluppo della trama \u00e8 avulso ad ogni accettazione logicamente concepita dalla mente umana. Se si fosse dimostrato degno, sarebbe anche diventato una novit\u00e0 interessante, ma cos\u00ec non \u00e8 stato: la storia, completabile in 20 ore (di cui 11 ore e 55 minuti di cutscenes... non sto scherzando, a voi la verifica!) \u00e8 composta da circa un quarto d'ora di introduzione, 16 ore di filler puro, 45 minuti di sviluppo della trama e 3 ore di climax finale. Finita la sezione d'esplorazione dei mondi (la parte \"filler\" per l'appunto), un minimo di narrazione \u00e8 posta nella scena della liberazione di Aqua dal mondo della tenebra (che da sola implementa la vera sfida dell'eroe, la sua sconfitta, e la sua rinascita e realizzazione di poter vincere, narrativamente parlando), e dopo di essa, senza alcuna preparazione, inizia la battaglia finale che si prolunga per fin troppo tempo, pi\u00f9 di quanto se ne possa sopportare. Quanto pi\u00f9 tempo \u00e8 frapposto fra l'inizio del climax e la parola FINE, tanto peggio \u00e8, perch\u00e8 la stringa di emozioni forti che la battaglia finale porta tende a svanire col passare dei secondi, e sono queste emozioni a definire l'apprezzamento e la nascita della nostalgia quando tutto ha termine. Kingdom Hearts non sa quando n\u00e8 come fermarsi, e prosegue, prosegue, prosegue, sviluppando la propria trama nei momenti sbagliati e facendo leva prepotentemente sull'attenzione svanente di chi ha in mano il controller! Sora \u00e8 incaricato di riscoprire il potere del \"risveglio\" nel suo cuore... credo che inconsciamente sia lo stesso potere che il giocatore deve scoprire quando il sonno sta per avere la meglio su di lui!- Quelle 11 ore e 55 minuti di cutscenes, ripeto, NON SONO uno scherzo! Troppe e troppo simili fra loro! La pedante ripetizione che offrono non \u00e8 paragonabile a nulla in ambito mediatico: \u00e8 una bestia unica figlia di madre vedova, irripetibile, l'apoteosi della noia, l'epigone dello spreco di tempo... Quasi come in uno spettacolo comico, inoltre, ci sono delle cose che sai avverranno certamente, come scritte da copione: le parole \"cuore, luce, oscurit\u00e0, amicizia\" nominate almeno tre volte, fino ad un massimo tendente ad infinito, gente che gesticola e mima ridicolmente ogni sua linea di dialogo, mani che vengono poste al petto con fare apprensivo, ogni personaggio (anche comparse) che deve dire la sua e nel modo pi\u00f9 patetico e blando possibile e, soprattutto, i classici versi di pausa degli anime (ovvero sospiri d'assenso e brevi mugugni). Inoltre, una scena che si ripete in OGNI mondo, \u00e8 quella di avvio di una battaglia col boss, dal seguente e PRECISO schema:1) il nemico si presenta;2) il nemico illustra il suo piano in un monologo, parlando di cuore/luce/oscurit\u00e0/amicizia;3) i protagonisti emettono gemiti sconcertati;4) i protagonisti fanno un discorso su cuore/luce/oscurit\u00e0/amicizia e sul perch\u00e8 vinceranno;5) il nemico evoca il boss / dimostra di essere il boss;6) i protagonisti fanno un ulteriore discorso su cuore/luce/oscurit\u00e0/amicizia;7) il boss attende pazientemente ed educatamente che i protagonisti terminino il loro discorso;8) la battaglia ha inizio.- La caratterizzazione dei personaggi dei vari mondi Disney \u00e8 travisata e per nulla coerente con la loro personalit\u00e0 effettiva. Sentire Jack Sparrow, ad esempio, dire: \"Sei riuscito a trionfare perch\u00e8 il potere del tuo cuore \u00e8 forte, e i tuoi amici sono la tua forza, i tuoi compagni del cuore!\" \u00e8 quanto di pi\u00f9 \"out of character\" si possa fare per un personaggio simile! Ribadisco quanto detto all'inizio: la bellezza dei mondi esplorati \u00e8 nella loro presentazione, e l\u00ec tutto termina. L'unica frase degna del proprio personaggio \u00e8 pronunciata solo da Woody,  quando esclama ad un monologante giovane Xehanort: \"Non m'importa nulla di tutto ci\u00f2 che stai dicendo. Riporta Buzz cos\u00ec com'era e levati dai piedi!\". Se ci ripenso, \u00e8 la frase pi\u00f9 bella del gioco se la si indirizza a Kingdom Hearts 3 stesso...- Sempre sui film Disney, questi sanno come proporti la malvagit\u00e0 attraverso i vari cattivi e, soprattutto, attraverso le immagini atte ad accompagnarli! \"Show, don't tell\" direbbero gli anglofoni, e Disney l'ha sempre e da sempre saputo fare egregiamente. In Kingdom Hearts, tutto si riduce a vedere chi sulla scena indossa una tunica nera di pelle, occludendosi anche alle varie sfaccettature dell'essere un personaggio a tutto tondo, rinchiuso nel dualistico (e ormai banale) \"buono vs. cattivo\", clich\u00e8 vergognoso gi\u00e0 dal 1930.- Sempre sulle tuniche nere, c'\u00e8 un innegabile attrazione feticistica verso questo capo d'abbigliamento, ormai emblematico nel creare confusione in chiunque si approcci a questa serie: mentre Quentin Tarantino ha trasformato la sua parafilia in un marchio stilistico e caratteriale delle sue produzioni, Nomura dispensa latex scuro per garantire plot twist anticlimatici e, a lungo andare, totalmente stancanti e prevedibili, nonch\u00e8 idioti.- Riguardo al rapporto intellettuale con la serie, c'\u00e8 un discorso a parte da fare: in KH3, questa connessione \u00e8 infatti assente. Mi riferisco a quel particolare senso d'empatia implicita che ti permette di immergerti ed apprezzare appieno ci\u00f2 che stai sperimentando, simpatizzando con i personaggi e vivendo in prima persona l'avanzare della storia. Perch\u00e8 ci\u00f2 non \u00e8 presente in KH3? Perch\u00e8 non c'\u00e8 un tono definito con cui la trama si rapporta al giocatore. Soprattutto nelle fasi iniziali e nei vari mondi, prima della battaglia finale, siamo obbligati a sorbirci scene di elevato sentore solenne che per\u00f2 perdono ogni parvenza di seriet\u00e0 quando vengono implementate battutine, faccette buffe, gesticolare estremo e linee di dialogo inutili (come gi\u00e0 ho elencato prima), rendendo l'esperienza pari ad una parodia, o ad un film di Renato Pozzetto se volete! E cos\u00ec come questo andazzo \u00e8 costante per le prime 17 ore, nelle ultime 3 tutto volge alla seriet\u00e0 pi\u00f9 estrema, di nuovo disarmandoti e facendoti sentire in colpa e credere d'essere pi\u00f9 stupido di quanto non sei!- La trama sembra ruotare nei primi momenti attorno alla Scatola Nera di Union X, quando infine questo espediente (un MacGuffin, in termini cinematografici) non viene mai considerato appieno n\u00e8 tantomeno confutato, se non nella scenetta post-crediti, GIUSTIFICANDO cos\u00ec la prossima saga, e deprivandoti dell'anima al contempo, quando realizzi che tutto il gioco \u00e8 il \"pilot\" dei capitoli successivi. Dio ce ne scampi...- E ora la chicca: Maestro Xehanort, personaggio costruito sul semplice concetto di CAOS PURO, \u00e8 in realt\u00e0 un buono nelle vesti del cattivo, perch\u00e8 giunti al finale, dopo averlo sconfitto, rivela di aver fatto tutto quanto per il \"bene superiore\", per poter guidare l'universo nella luce, essendosi reso conto che l'oscurit\u00e0 l'aveva profondamente corrotto... Il finale pi\u00f9 buonista, demente e ridicolo che un cattivo simile possa ricevere! Adesso vi sfido a rigiocare i precedenti KH tenendo bene a mente questa rivelazione: sono proprio curioso di vedere come muta la vostra considerazione e l'apprezzamento verso il personaggio attorno la cui malvagit\u00e0 tutto gira...CONCLUSIONEIn sintesi, \u00e8 uno spreco di tempo, un'interruzione continua, un prodotto datato ed un INSULTO al mondo videoludico moderno. Nomura \u00e8 un inetto e Square dovrebbe farsi un esame di coscienza ed abbassare almeno di dieci spanne la cresta, perch\u00e8 un qualcosa di simile, nel 2019, \u00e8 fuori da ogni schema e mentalit\u00e0 concepibile, ingiurioso nei confronti di sviluppatori e sceneggiatori infinitamente pi\u00f9 talentuosi, ed un oltraggio ai videogiocatori di tutto il mondo. Letteralmente, tredici anni buttati al vento, e qui devo fermarmi, null'altro ho da dire che non ricada nella volgarit\u00e0 pi\u00f9 estrema.Se doveste strapparmi un voto onesto, in decimi: come KH \u00e8 un 9, come videogioco un 7-, e come titolo, nella sua totalit\u00e0, \u00e8 un 3-. Deludente, offensivo, ridicolo, incocludente e avvilente, un autentico SCHIFO. Volete farvi un favore? Recuperate The Last of Us, Horizon Zero Dawn, Uncharted, Ratchet & Clank (2016) e God of War (2018), giusto per settare dei criteri di giudizio generali, poi, finalmente, capirete tutto (e forse mi darete anche ragione)...\n"}, {"utente": "Abdelbaset Benajem"}, {"valutazione": "5,0 su 5 stelle"}, {"data": "Recensito in Italia \ud83c\uddee\ud83c\uddf9 il 13 luglio 2023"}, {"recensione": "\nTerzo capitolo di una saga che aspettavo da lungo tempo, dopo averlo giocato per PS2 (ovviamente amati anche quelli).Se ti piace il mondo Disney questo gioco far\u00e0 sicuramente per te.Devo dire che la modalit\u00e0 di gioco \u00e8 molto semplificata (come sugli altri kh per PS4) quindi perfetto anche per chi \u00e8 alle prime armi con i giochi PS4. Ovviamente sono disponibili altri livelli del gioco pi\u00f9 complicati\n"}, {"utente": "Sabrina"}, {"valutazione": "5,0 su 5 stelle"}, {"data": "Recensito in Italia \ud83c\uddee\ud83c\uddf9 il 23 luglio 2023"}, {"recensione": "\nIl gioco \u00e8 bello come i precedenti.  Anche la consegna puntuale \u00e8 il ragazzo simpatico\n"}, {"utente": "Alessandro"}, {"valutazione": "5,0 su 5 stelle"}, {"data": "Recensito in Italia \ud83c\uddee\ud83c\uddf9 il 18 settembre 2019"}, {"recensione": "\nDevo essere onesto.Avevo sentito spesso il nome Kingdom Hearts, essendo un appassionato di videogiochi, ma proprio a causa dei molti titoli giocati, da PlayStation a PlayStation 4, passando per la 2 e la 3, e per i vari GameBoy, mi ero perso questa magnifica saga.A Maggio la mia fidanzata ha avuto la brillante idea di regalarmi \"The Story So Far\", vale a dire la raccolta di TUTTI i giochi della saga usciti da quando questa \u00e8 nata, rimasterizzati (o rifatti) per PS4.Siamo a Settembr e a Luglio avevo Platinato, chi gioca sa cosa significhi, TUTTI i titoli (ben 6, su un complesso di 9 di cui 3 sono video di trama da guardare, fondamentali).Dopodich\u00e8 ho provveduto ad acquistare il terzo (ed ultimo) capitolo di questa saga che mi ha tenuto incollato allo schermo.Ora posso iniziare a parlare del gioco (del terzo, degli altri parler\u00f2 in una recensione sulla pagina prodotto di The Story So Far).Ci sono state opinioni controverse su questo titoli, a molti \u00e8 piaciuto da morire e ne sono rimasti affascinati (tipo me), altri invece non l'hanno ritenuto all'altezza degli altri capitoli dal punto di vista soprattutto narrativo, perch\u00e8 sul lato tecnico difficile fare qualche critica.C'\u00e8 da dire che questa chiusura era aspettata da molto tempo (intorno ai 10 anni), e che quindi questo pu\u00f2 aver contribuito a creare aspettative troppo alte anche per un gioco che a mio parere \u00e8 stato davvero, davvero bellissimo.Il comparto grafico \u00e8 pazzesco, ne avevamo avuta una prova con Birth by Sleep 0.2, che per\u00f2 presentava alcuni piccoli lag di tanto in tanto (non cos\u00ec tanto) e dei modelli che a volte, ad un occhio attento, potevano risultare \"seghettati\", soprattutto in scenari con presenza di piante o in generale negli scenari pi\u00f9 complessi con una grande variet\u00e0 e presenza di elementi. Con KH3 questi problemi sono stati totalmente risolti offrendo un'esperienza di gioco molto meno \"legata\" o \"ingessata\" rispetto ai suoi predecessori (una prova ne \u00e8 la possibilit\u00e0 di lanciare magie mentre ci si muove, una rivoluzione).Sempre con riferimento alla qualit\u00e0 grafica, in merito ai modelli Disney (di cui sono un fan ossessivo) devo dire che sono rimasto a quanto sbalordito. Per quanto riguarda i personaggi dei film di animazione, ho avuto l'impressione di guardare il relativo cartone animato, con l'aggiunta di Sora (il protagonista di KH) e con la possibilit\u00e0 di interagire con le varie vicende. Per quanto riguarda, invece, l'ambientazione di Pirati dei Caraibi, sembra che Square Enix abbia inserito un filtro iper-realistico quando si gioca in quel mondo, veramente di pregevole fattura, rendendo il Jack Sparrow rappresentato a tutti gli effetti identico a Johnny Depp, e mostrando Sora, Paperino e Pippo in versione \"film pi\u00f9 realistico di un film di animazione\". Cosa bellissima da vedere.Io non so cosa abbia portato molti a restare delusi, ripeto magari il tempo atteso per la sua uscita (io l'ho giocato solo un mese, non anni, dopo aver giocato gli altri). Per quanto mi riguarda ho trovato l'incastro di trama a dir poco perfetto, con tutte le questioni svoltesi nei vari tempi che tornano con una precisione chirurgica, riservando per\u00f2 belle sorprese.L'Edizione Deluxe comprende, come in foto, una custodia in cartone (bella), una steelbook decorata (a dir poco meravigliosa), un artbook contenente i disegni dei modelli di Sora, dei Keyblade (le armi), gli altri personaggi, etc. (stupendo), una classica custodia Ps4 (l'originale della verisone standard) e una spilla raffigurante Sora (molto carina).Conclusione: se amate giocare, comprate l'intera saga e godetevi questo ultimo capitolo.Se volete seguire correttamente l'ordine dei giochi e non spoilerarvi troppe cose in maniera sconclusionata, non giocateli in ordine cronologico dei fatti narrati, ma in ordine cronologico di uscita.La mia esperienza \u00e8 stata meravigliosa seguendo il seguente ordine:- KINGDOM HEARTS FINAL MIX- KINGDOM HEARTS Re:Chain of Memories- KINGDOM HEARTS II FINAL MIX- KINGDOM HEARTS 358/2 Days (filmati rimasterizzati in HD)- KINGDOM HEARTS Birth by Sleep Final MIX- KINGDOM HEARTS Re:coded (filmati rimasterizzati in HD)- KINGDOM HEARTS Dream Drop Distance HD- KINGDOM HEARTS \u03c7 Back Cover (film)- KINGDOM HEARTS 0.2 Birth by Sleep \u2013A fragmentary passage\u2013- KINGDOM HEARTS IIISpero la mia recensione sia stata utile :D\"This is 4 the Players\"\n"}, {"utente": "Alexius"}, {"valutazione": "5,0 su 5 stelle"}, {"data": "Recensito in Italia \ud83c\uddee\ud83c\uddf9 il 2 luglio 2023"}, {"recensione": "\nSe amate la saga di Kingdom Hearts, questo titolo \u00e8 imprescindibile. Da giocare solo dopo aver finito i primi due capitoli della saga o se si conosce almeno la storia di Kingdom Hearts 1 e Kingdom Hearts 2.\n"}, {"utente": "ASD"}, {"valutazione": "5,0 su 5 stelle"}, {"data": "Recensito in Italia \ud83c\uddee\ud83c\uddf9 il 20 luglio 2023"}, {"recensione": "\nSpedizione rapida e oggetto perfetto sigillato\n"}, {"utente": "Ottimo    "}, {"valutazione": "4,0 su 5 stelle"}, {"data": "Recensito in Italia \ud83c\uddee\ud83c\uddf9 il 7 luglio 2023"}, {"recensione": "\nBello\n"}, {"utente": "Kevin"}, {"valutazione": "4,0 su 5 stelle"}, {"data": "Recensito in Italia \ud83c\uddee\ud83c\uddf9 il 3 marzo 2019"}, {"recensione": "\nAspettavo Kingdom Hearts 3 da pi\u00f9 di 10 anni.Adoro la saga e ci gioco dal primo KH.Devo dire che la mia attesa \u00e8 valsa lo sforzo!! Kingdom Hearts 3 \u00e8 un gioco bellissimo!!A livello di gameplay riprende i giochi precedenti, sebbene ora Sora disponga di mosse sempre pi\u00f9 potenti e il gioco risulta molto pi\u00f9 facile rispetto ai capitoli precedenti (anche giocando a difficolt\u00e0 esperto, non avrete problemi a terminare il gioco).Le nuove fusioni sono veramente belle. Ora Sora pu\u00f2 fare delle trasformazioni con il Keyblade (ogni keyblade ne ha una diversa). Mi spiace un po\u2019 che non ci siano pi\u00f9 le fusioni del 2 (in questo kh Sora user\u00e0 solo un keyblade), vabb\u00e8. Queste sono belle e variegate. Le attrazioni sono una nuova componente per colpire i nemici. Sono molto belle, anche se a dire il vero dopo un po\u2019 stufano. I Legami invece non mi sembrano una buona idea (sono le invocazioni. Ma sono praticamente inutili. Consumano tutti gli mp e per quello che fanno sono uno spreco di tempo. Le migliori a mio parere restano quelle del primo kh. Trilli e bambi erano utili. Queste fanno solo un po\u2019 di scena).Per quanto riguarda i mondi sono molto soddisfatto. Sono realizzati in modo impeccabile e sono vastissimi. Sono molto vari e contengono un sacco di cose da fare (sui mini giochi sparsi nei mondi sono un po\u2019 deluso ma spiegher\u00f2 meglio dopo).Riguardo la storia sono molto contento!!! L\u2019ho trovata epica e anche commovente in certi punti. Vengono risolte le varie storie rimaste aperte nei capitoli precedenti e si apre un nuovo arco narrativo per i prossimi giochi. Inoltre la parte finale \u00e8 veramente piena di battaglie epiche!! Mi \u00e8 piaciuta tantissimo!!Esplorazione: come ho gi\u00e0 detto i mondi sono veramente vasti! Finch\u00e9 non lo giocate non vi renderete conto (non ci sono paragoni coi capitoli precedenti!). Per cercare di prendere tutti gli oggetti e i segreti che il gioco ha da offrire dovrete girare in lungo e in largo.Sora in qualche modo ha imparato a camminare sui muri e quindi potrete davvero andare quasi ovunque.Gummiship: come in ogni capitolo numerato, anche stavolta avremo la gummiship per viaggiare tra i mondi!! Questa parte di KH mi \u00e8 sempre piaciuta, e anche in questo capitolo sono stato piacevolmente sorpreso. Rispetto si precedenti, c\u2019 Una grande fase esplorativa delle galassie per ottenere oggetti e pezzi per la gummiship. Le battaglie sono facili, ma non per questo meno piacevoli da fare.Mini giochi: eccomi arrivato a quella che secondo me \u00e8 la nota dolente del gioco. Premetto che molti minigiochi mi sono piaciuti e mi piace anche il fatto che siano tanti. Il problema \u00e8 che alcuni di essi si sono rivelati frustranti e questa \u00e8 una cosa che non mi \u00e8 piaciuta.Parlo della discesa su neve ad Arendelle, alcune sfide dei budini e di un minigioco della cucina del piccolo chef. Riguardo a quest\u2019ultimo forse sono io ad essere impedito (il minigioco delle uova), ma mi ha fatto sclerare davvero tanto. Riguardo alla slitta e ai budini, non capisco davvero che senso abbia mettere dei giochi che potrebbero anche essere piacevoli, se poi mettete la soglia per il punteggio migliore (che serve a ottenere materiali rari) a un livello cos\u00ec alto. Da divertente il gioco \u00e8 diventato frustrante!! Anche perch\u00e9 il gioco principale di kh3 \u00e8 tutto sommato facile! Non ci sono scontri impegnativi. Che senso ha mettere dei minigiochi frustranti? Questa parte secondo me andava assolutamente bilanciata meglio! Non transigo! Ed \u00e8 per questo che la mia valutazione ha 4 stelle invece di 5 (il gioco purtroppo su questo \u00e8 stato male bilanciato).Detto questo, ci tengo a precisare che invece molti altri minigiochi sono molto belli e piacevolissimi! In particolare, ho apprezzato quelli del bosco dei 100 acri e i minigiochi del regno classico (sono pi\u00f9 di 20) Anche i minigiochi di toy story e  rapunzel mi sono piaciuti (sebbene siano andati vicino alla soglia di frustrazione).Conclusione: KH 3 \u00e8 un gioco che non pu\u00f2 mancare ai fan della saga! Io l\u2019ho trovato stupendo (escludendo alcuni minigiochi) e consiglio assolutamente di giocarci!!\n"}, {"utente": "Peppe"}, {"valutazione": "5,0 su 5 stelle"}, {"data": "Recensito in Italia \ud83c\uddee\ud83c\uddf9 il 8 luglio 2023"}, {"recensione": "\nL\u2019ultimo capitolo di Kingdom Hearts.Consegna puntuale come sempre.\n"}, {"utente": "Cliente"}, {"valutazione": "5,0 su 5 stelle"}, {"data": "Recensito in Italia \ud83c\uddee\ud83c\uddf9 il 15 giugno 2023"}, {"recensione": "\nVideogioco per ps4, categoria horror \u00e8 stato un regalo per mio nipote che ha moltissimo apprezzato. Regalo graditissimo ad un ottimo prezzo.\n"}]